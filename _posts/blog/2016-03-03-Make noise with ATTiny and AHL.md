---
layout: centrale
title:  Make noise with ATTiny and AHL
date:   2016-03-03
categories: blog
copertina: WSAttiny1.jpg
tag: [electronics, experiments, music, workshops]
---
**"Make noise with ATTiny" & AudioHacklab!**

***Fare casino come solo l'AudioHacklab sa fare!***

*Si sa, per fare casino come si deve c'è bisogno di una certa tecnica… in collaborazione con l'AudioHackLab, il gruppo di sperimentazione musical del Fablab Torino, organizziamo il primo workshop di sperimentazione con le **ATTiny e Arduino***. *Due pomeriggi dedicati alla sperimentazione insieme al nostro team di smanettoni musicali! **Le iscrizioni sono aperte!***

**OBIETTIVI DEL CORSO**
Il Workshop “Make noise with ATTiny” ha come obiettivo principale quello di programmare un piccolo chip per essere utilizzato come generatore di segnali sonori. La programmazione, molto semplice, avviene in un linguaggio intuitivo ed accessibile anche per i neofiti.

**PROGRAMMA**
Nella prima giornata assembleremo il circuito, una pcb che alloggia il chip Attiny, due potenziometri, un led e gli altri componenti necessari. Il montaggio è semplice e può essere effettuato anche da chi non ha nessuna esperienza di saldatura. Nella giornata di domenica, ci dedicheremo alla programmazione del chip, partendo dagli sketch sviluppati dal team del AudioHackLab.
Porta anche la tua Arduino Uno, una breadboard e dei ponticelli!
Il circuito, nonostante la semplicità, permette di essere usato in diverse interessanti modalità, come LFO per synth analogici, come semplice VCO, come generatore sonoro 8bit o come generatore di rumore (Harsh Noise Generator di Kinetik Laboratories).

**A CHI SI RIVOLGE**
Musicisti, artisti sonori, sound designer, appassionati di sintesi digitale.
Artisti e tecnici che vogliano approfondire le possibilità e le tecniche della generazione sonora tramite un piccolo e semplice chip a 8 pin. Appassionati di Arduino.

**STRUMENTI**
Tutto il materiale viene fornito in kit. E’ preferibile portare con se l’attrezzatura utile, (saldatore con punta sottile, tronchesina, stagno, terza mano e eventuali altri attrezzi utili alla saldatura, computer con IDE di arduino installata e un piccolo sistema di amplificazione audio). Non hai i materiali a disposizione? No worries! Potrai comunque realizzare il tuo kit e programmare i chip!

**DOVE & QUANDO**
Il workshop si terrà al Fablab Torino in via Egeo 17 ([trovi la mappa qui](https://www.google.it/maps/place/Fablab+Torino/@45.050074,7.6660533,17z/data=!3m1!4b1!4m2!3m1!1s0x47886d37a1631b55:0xc31e44e0526c155a?hl=en)) **Sabato 19 e Domenica 20** Marzo dalle ore 15 alle 19 entrambe le giornate.

**DOCENTI**
Andrea Reali, Giacomo Leonzi, Giorgio Alloatti e Tito Castelli

**PER ISCRIVERSI**
Contattaci scrivendo a [info@audiohacklab.org](%20info@audiohacklab.org)
