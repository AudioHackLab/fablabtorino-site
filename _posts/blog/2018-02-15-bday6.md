---
layout: centrale
title:  Happy B-Day FablabTO & Officine! Birthday Party + ESP32 Board workshop con Kliment Yanev
date:   2018-02-15
categories: blog
copertina: fabbday.png
tag: [fablab, digital fabrication, makers, fablabtorino, birthday, party, workshop, ESP32, kliment yanev, kicad, etching]
meta: Venite a festeggiare il sesto compleanno di Fablab Torino & Officine! Quest'anno celebriamo con un Fablab Party e un workshop incredibile con Kliment Yanev per realizzare da zero una board basata su ESP32.
---
Eh già, ormai le dita di una mano non bastano più per misurare la nostra età!  
**Fablab Torino** e [Officine Innesto](http://officine.cc) celebrano i **6 anni** dall’apertura, e ovviamente lo fanno con una festona *fablab style*!  
**Birrette, torta e stappo dello spumante** sono assicurati, tutto il resto è una sorpresa. C'è solo una cosa da fare: venire a festeggiare!

*Siete dei veterani del Fablab?* Non potete mancare!  
*Vi siete uniti a noi da poco?* Venite a scoprire come si festeggia qui al FablabTO!  
*Non siete mai stati al Fablab?* È l’occasione perfetta per venire a conoscerci! 

Insomma, non avete scuse per non venire. Ci vediamo **venerdì 23 febbraio** a partire dalle 19.00 al **Fablab Torino in via Egeo 16**. [Iscrivetevi all’evento](http://bit.ly/fabparty6) per tutte le info e per seguire i preparativi della festa. E non dimenticate di invitare i vostri amici, più siamo e meglio è!

Come se non bastasse, per celebrare in grande abbiamo invitato un grande ospite: **Kliment Yanev** sarà con noi a festeggiare e a tenere un **workshop** incredibile.  
**Sabato 24 febbraio** c’è [Design & Produce your ESP32 Board in a Day](http://bit.ly/ESPB32_WS): una giornata di full immersion per lavorare alla creazione della vostra scheda elettronica basata sul celebre chip [ESP32](https://www.espressif.com/en/products/hardware/esp32/overview).

 ![ESP32 Workshop](https://github.com/FablabTorino/fablabtorino-site/blob/gh-pages/img/ws_ESP32.png?raw=true)

[Kliment Yanev](https://github.com/kliment) è uno sviluppatore che si occupa di elettronica e robotica, con un’ampia esperienza nel campo della stampa 3D open source, open hardware e medical hardware.  
Sarà la nostra guida in ogni fase del processo di creazione della board, dal design alla programmazione.  
Partecipando al workshop potrete **muovere i primi passi nella realizzazione di schede custom** e realizzarne autonomamente l’[etching](https://en.wikipedia.org/wiki/Printed_circuit_board#Chemical_etching). Per il design utilizzeremo il software open source [Kicad](http://kicad-pcb.org), mentre la scheda sarà basata sul chip ESP32, con **WIFI e BT** a bordo e addirittura la possibilità di **riassegnazione dei GPIO**.  
Ci sono **solo 10 posti disponibili**, non lasciateveli scappare e [iscrivetevi subito](http://bit.ly/ESPB32_WS)!
