---
layout: centrale
title:  AudioHacklab C’MON CMOS
date:   2016-10-07
categories: blog
copertina: CMOS-RECT.jpeg
tag: [audio, AudioHackLab, electronics, events, torino, workshop]
---
**C’MON CMOS**

***exploring musical possibilities of cmos chips***

Per l’inizio della nuova stagione, Audio HackLab propone una serie di laboratori mirati all’esplorazione delle possibilità musicali offerte dalla famiglia 4000 dei chips CMOS: circuiti integrati che eseguono funzioni logiche e che possono essere utilizzati per produrre, modificare e modulare il suono.

Durante il primo appuntamento faremo conoscenza con gli oscillatori: elemento fondamentale nella catena della sintesi sonora (VCO) nonché uno dei principali modulatori di segnale presenti su un sintetizzatore (LFO). Dopo una breve introduzione al funzionamento delle porte logiche e un piccolo excursus sugli oscillatori ci butteremo a capofitto nella sperimentazione su bread board: sistema che consente infinite modifiche ai circuiti senza la necessità di saldare i componenti. Alla fine dell’incontro avremo realizzato, sulla nostra basetta sperimentale, un circuito in grado di suonare/modulare che potrete ulteriormente sviluppare con le conoscenze acquisite durante il workshop.

**Materiali e Strumenti**
Con l’iscrizione i partecipanti riceveranno tutto il materiale necessario e potranno portarlo con sé per proseguire la sperimentazione. Chi lo desidera, può portare dei piccoli speaker tipo pc o piccoli sistemi di amplificazione simili, per ascoltare l’evolversi del proprio lavoro.

**Destinatari del workshop**
Chiunque sia interessato alla ricerca sonora, alla costruzione di strumenti audio non convenzionali, musicisti, sound designers, DIYers e appassionati di elettronica.

**Dove e quando**
Il workshop si terrà il 29 ottobre dalle ore 15.00 alle ore 20.00 presso la sala workshop del Fablab Torino – Via Egeo, 16.

**Info e iscrizioni**
I posti per la frequenza del workshop sono limitati. Vi invitiamo pertanto a contattarci il prima possibile per riservare un posto. In caso di impossibilità a partecipare dopo la prenotazione, vi invitiamo a contattarci tempestivamente in modo da assegnare il posto ad un eventuale altro partecipante.

[info@audiohacklab.org](info@audiohacklab.org)

Il workshop sarà tenuto da Andrea Reali e Tito Castelli, con il supporto degli altri membri di Audio HackLab.
