---
layout: centrale
title:  Sei anni di FablabTO e Officine Innesto
date:   2018-02-26
categories: blog
copertina: bday6_header.png
tag: [fablab, digital fabrication, makers, fablab torino, officine innesto, happy bday]
meta: Venerdì 23 febbraio abbiamo festeggiato insieme a Officine Innesto sei anni di...
---
Sei anni di...  
*persone  
stampanti  
schede  
sogni  
macchine  
emozioni  
confronto  
ritmo  
condivisione  
pianti  
scismi  
loop  
workshop  
kids  
errori  
amici  
eventi  
suoni   
saldature*  
Ecco cosa abbiamo festeggiato venerdì 23 febbraio al Fablab Torino insieme a [Officine Innesto](http://officine.cc).  

Durante la serata abbiamo sentito dire a qualcuno che ora siamo abbastanza grandi per andare a scuola, ma la realtà è che qui al Fablab, fin dal primo giorno, non abbiamo fatto altro che imparare. E tutto grazie alle persone brillanti che nel corso degli anni hanno messo a disposizione il proprio sapere e condiviso le proprie idee.

Per questo abbiamo voluto che al taglio della torta partecipassero tutte le realtà e le community che rendono il nostro Fablab un luogo di scambio, progetti e creatività: il Presidente della nostra associazione **Giovanni Bindi**, il CEO di Officine Innesto **Davide Gomba**, **Pier Vona** di [Fablab for Kids](http://fablabforkids.it) e i rappresentanti delle nostre [community](http://fablabtorino.org/communities) **3D Printing User Group**, **Audio HackLab** e **Arduino User Group**. 

![FabBday](https://github.com/FablabTorino/fablabtorino-site/blob/gh-pages/img/blog/bday2.png?raw=true)

![FabBday](https://github.com/FablabTorino/fablabtorino-site/blob/gh-pages/img/blog/bday1.png?raw=true)

La serata è trascorsa tra pizzette e birrette, incursioni nella realtà virtuale e più tradizionali tornei di calcetto, vecchi amici da riabbracciare e volti nuovi venuti a curiosare. In sottofondo, il dj set di Audio HackLab e l'odore del legno tagliato a laser - *irrinunciabili*!

![FabBday](https://github.com/FablabTorino/fablabtorino-site/blob/gh-pages/img/blog/bday4.png?raw=true)

![FabBday](https://github.com/FablabTorino/fablabtorino-site/blob/gh-pages/img/blog/bday5.png?raw=true)

![FabBday](https://github.com/FablabTorino/fablabtorino-site/blob/gh-pages/img/blog/bday8.png?raw=true)

Ringraziamo chi è passato a salutarci per il tempo di un bicchiere, chi si è fermato a far festa con noi fino a tardi e anche chi non è riuscito a venire, ma ci ha mandato i suoi auguri. E soprattutto grazie a tutte le persone che in questi sei anni hanno contribito a scrivere la storia del FablabTo.

![FabBday](https://github.com/FablabTorino/fablabtorino-site/blob/gh-pages/img/blog/bday3.png?raw=true)

![FabBday](https://github.com/FablabTorino/fablabtorino-site/blob/gh-pages/img/blog/bday6.png?raw=true)

![FabBday](https://github.com/FablabTorino/fablabtorino-site/blob/gh-pages/img/blog/bday9.png?raw=true)

Se ci conoscete ormai saprete che non ci facciamo mai scappare l'occasione di far festa, perciò non ci resta che dire: **alla prossima!**

