---
layout: centrale
title: Aprile Dolce Dormire?
date:   2015-04-10
categories: Events, Fablab for Kids, News, Uncategorized, Workshop
immagine: Fablab4Kids.png
tag: [activities, events, fab4kids, fablab, fablabforkids, frottage, kids, laboratories, learning, space, teaching, torino, workshops]
---
**APRILE DOLCE DORMIRE?**

**NON PER FABLAB FOR KIDS!**

Nell’attesa della [Torino Mini Maker Faire](http://makerfairetorino.com/) e dei tanti laboratori per bambini (tutti gratuiti!) in programma sabato 6 giugno, a maggio riempiamo le valigie di cose strane e colorate e portiamo i nostri laboratori a spasso per Torino.

*Si inizia sabato 11 aprile con [Fab Frottage](https://www.eventbrite.it/e/biglietti-fab-frottage-11-aprile-16317132984) in compagnia di Paola Cappelletti*: gomme, pizzi, reti, stoffe, anche un semplice pezzo di cartone strappato sembrano oggetti qualsiasi e invece bastano un foglio e una matita per trasformarli in pennelli per disegnare in un modo tutto nuovo.

*Il fine settimana seguente invece è tutto all’insegna di Fablab!*
Sabato 18 aprile torna il classicissimo [Fablab for Kids - Level 1](https://www.eventbrite.it/e/biglietti-fablab-for-kids-level-1-16249765486), il modo migliore per conoscere Fablab Torino: stampanti 3D, taglio laser, aeroplani di carta, animali di legno, persino un'ascia! Due ore, merenda compresa, dalle 10 alle 12, per bambini e bambine dai 6 ai 10 anni.

*Domenica invece tutti pronti a viaggiare in lungo e in largo per le galassie* con [Fab Kids in Space](https://www.eventbrite.it/e/biglietti-fab-kids-in-space-19-aprile-16317016636) - il Sole e le altre stelle: quant'è grande il Sole rispetto alle altre stelle? e perché mai le stelle più vecchie sono quelle più piccole? Se tuo figlio ha già chiesto di iscriversi alla Missione Mars One, Fab Kids in Space è il laboratorio che fa per lui!

***Tutti i laboratori di Fablab for Kids durano due ore, merenda compresa, e sono aperti a tutti, bambini e bambine, dai 6 ai 10 anni.***
