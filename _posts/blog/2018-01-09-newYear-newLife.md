---
layout: centrale
title:  Nuovo Anno, Nuove Scommesse
date:   2018-01-09
categories: blog
copertina: fabto2018.png
tag: [fablab, digital fabrication, makers, fablabtorino]
meta: Buon inizio a tutti! Ecco un piccolo assaggio delle nostre attività di questo nuovo anno
---

La prima settimana (di un anno serio, di quelli che iniziano di lunedì) è già andata, ed eccoci a scrivere sul nostro blog, per porre le basi di un anno speciale per il FablabTO: il nostro sesto anno, settimo dall’apertura del primo Fablab in Italia.

Guardando indietro ci sono tanto entusiasmo e tanti progetti. Alcuni realizzati, altri - come spesso accade - lasciati a metà, altri ancora in essere. Una generazione ed un movimento dei maker che si sta lentamente secolarizzando e sedimentando, diventando qualcos’altro e mutando.

L’entusiasmo intorno al mondo maker si è forse abbassato rispetto ai primi tempi, ma paradossalmente ora è più facile pensare, progettare, prendere posizione...

Ma ora, mettendo da parte pensieri e massimi sistemi, cerchiamo di fare un po’ il punto della situazione sul nuovo anno che ci aspetta:

## Tesseramenti 2018

Le iscrizioni sono aperte! Per diventare membri all'Associazione Fablab Torino nel 2018 é necessario seguire le indicazioni qui http://fablabtorino.org/iscriviti/

Chi rinnova la tessera noterà alcune differenze rispetto agli altri anni:

Adesso è possibile pagare online, per ora via Paypal (a breve anche Satispay). Il processo da seguire è ``` Compilazione Google Form > Pagamento con Paypal > Ritorno al sito Fablab Torino```, anche se a breve cercheremo di mettere da parte Google Form.

I costi sono aumentati. Fino ad oggi la quota associativa è stata molto bassa rispetto ai costi di sostentamento e manutenzione del Fablab - e anche questo ci ha permesso negli anni di costruire una solida e attiva comunità di maker. In questo 2018, per garantire la sostenibilità e la sopravvivenza del Fablab, il direttivo ha deciso di aumentare il costo della tessera: **50 € per la tessera Studenti - 100 € per la tessera Base - 500€ per la tessera Pro (diventata tessera Maker e arricchita di servizi aggiuntivi, per tutti quei maker che si avvalgono del Fablab per motivi professionali)***.

Il costo scenderà nella seconda metà dell’anno per chi si iscrive dopo il 1 settembre.

Abbiamo sottoscritto un regolameno, che trovate qui http://fablabtorino.org/regolamento/ Come è riportato nella pagina stessa, dite pure la vostra scrivendo a direttivo@fablabtorino.org

Da quasi 6 mesi il sito del Fablab é su Github, quindi potete aprire issues se trovate degli errori https://github.com/FablabTorino/fablabtorino-site/issues o addirittura proporre modifiche facendo delle pull request. Un grazie agli stagisti estivi, @giobindi e @andreagam per l'aiuto dato per il sito.

**Utenti Toolbox Coworking: accesso gratuito a tutte le attività rivolte agli associati Fablab, con pagamento di 20€ per l’assicurazione annuale una tantum per poter operare sulle macchine**

Il costo dei crediti (che vengono scalati dal sistema [Labadmin](https://github.com/OfficineArduinoTorino/LabAdmin) al minuto) rimane fisso a 1€/credito. Il costo delle macchine rimarrà anch’esso fisso.

## Le Community

Come da nuovo regolamento, le community sono ospitate dal Fablab (spesso il mercoledì sera, ma anche in altri momenti) in cambio della produzione di progetti e contenuti.

>  Communities

> 4.1 Una Community è un gruppo di 3 o più persone che si incontra almeno una volta al mese al Fablab. Ogni community:

> 4.1.2 Deve avere un referente che aggiorna il direttivo (direttivo@fablabtorino.org) mensilmente sulle attività della stessa, e sugli appuntamenti, oltre ad aggiornare il Social Media Strategist del Fablab per raccontare la community.

> 4.1.3 Deve avere una pagina nella sezione Communities del sito Fablab Torino

> 4.1.4 Deve realizzare con frequenza trimestrale un progetto documentato per il Fablab, e postato nella sezione progetti del sito Fablab Torino.

> Il motivo di questo cambiamento è che vogliamo stimolare le community a produrre contenuti ed a modificare lo spazio in cui si trovano. ```

## Prossimamente al Fablab: meta:materials, Bootcamp, Eventi

All’innalzamento delle tessere si giustappone il tentativo di produrre un maggior numero di eventi e di attività, sia per i tesserati Fablab che per persone non iscritte all’associazione ma interessate ad approfondire alcune tematiche. Sono già tante le iniziative che ci aspettano in questi primi mesi del 2018:

### **meta:materials**
Si tratta di un tema che il Fablab si dà ogni tre-quattro mesi: un materiale da studiare, analizzare e con cui lavorare per produrre progetti. Il primo materiale sarà il metallo, e rispecchia un interesse che è stato espresso recentemente dalla community del Fablab. Per celebrare questo materiale stiamo organizzando un workshop di saldatura a elettrodi: stay tuned!

### FablabTO meets PoliTO

A gennaio, insieme a [Casa Jasmina](casajasmina.cc), il Fablab Torino ospita il corso del Politecnico Design by Components tenuto da Fabrizio Valpreda: lavoreremo sui progetti elaborati dagli studenti per implementare l’appartamento del futuro, sfruttando le attrezzature e le competenze che si trovano al Fablab.

### [Inven-To](https://www.inven-to.it)
A Febbraio, insieme a Fondazione Agnelli ospiteremo Invento-To, un bootcamp di prototipazione intensivo di 10 giorni per la realizzazione di progetti Made in Fablab.
L’iniziativa è aperta a tutti gli studenti del Politecnico e dell’Università di Torino, tutte le informazioni sul sito: https://www.inven-to.it

### Happy B-Day FablabTO!
A Febbraio celebriamo anche il nostro sesto compleanno, con un workshop di Kliment Yanev su Kicad e molti altri eventi.

Insomma, é stato un risveglio brusco ma ne valeva la pena!

Un anno ricchissimo ci aspetta, continuate a seguirci per non perdervi nessuna novità
