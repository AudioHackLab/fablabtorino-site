---
layout: centrale
title:  It's almost MFR14 time!
date:   2014-10-02
categories: blog
copertina: altro_bannerBLOGFAB.jpg
tag: [3d, modellazione, shapesmith]
---
***Manca davvero pochissimo all'inizio della Maker faire Rome.***
Quest'anno ci troverete nell'area fablab con due tavoli per presentare i progetti della community, vicino a tutti i maker che girano attorno al nostro fablab per presentare i loro progetti.

Il nostro obbiettivo per quest'anno è quello di espandere i confini della digital fabrication e farci contaminare da tutto "quello che c'è là fuori" e dimostrare che cosa può fare davvero un fablab.

***Da dove vengono le contaminazioni?***
Il mondo della cucina, come quello della biologia molecolare e la sartoria ci hanno ispirato a tal punto che abbiamo iniziato una serie di progetti per scoprire nuovi scenari di sperimentazione. Nascono così i concept della nostra community; e questo è solo l'inizio! Bitskin unisce sartoria, digital fabrication tools e design parametrico per creare nuove possibilità di sperimentazione tra fashion e il mondo digitale, Makers Microbiome è il frutto della collaborazione tra fabbers e biohackers mentre cookies roller porta nuovi modi di sfornare biscotti e ridurre la produzione di scarti. Per ultimo ma non meno importante c'è Robottino, che porta Arduino nel mondo dei kids per fargli scoprire le sue mille possibilità.

Passateci a trovare nel nostro stand per scoprire i nostri progetti e parlare con coloro che ci hanno lavorato in prima persona.
Troverete **Gianluca Pugliese** con la sua OhMyLong! Assieme a **Giuseppe Graziani** e il suo Arduo Memory Reminder oltre a **Andrea Patrucco** con  **Rootless** e **Pietro Leoni** con la sua S-bot; non spiegherò il concept dei progetti, così potrete scoprirli voi venendoci a trovare alla Maker Faire Rome.

**Una delle poche occasioni per trovarci tutti insieme e farci contaminare l'un l'altro.
Tutto chiaro? Ci vediamo alla MFR14 a partire da venerdì 3 fino a domenica 5.**
