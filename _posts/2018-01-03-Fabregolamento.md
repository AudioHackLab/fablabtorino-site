---
layout: centrale
title:  Fablab regolamento 2018
date:   2018-01-04
categories: regolamento
copertina: fabto2018.png
tag: [direttivo, regolamento, fablabtorino]
meta: Il regolamento degli utenti di Fablab Torino
---
## 1. Spazi

**1.1** [Officine Innesto srl](http://officine.cc/) fornisce in gestione alcuni suoi spazi [1] del laboratorio di Via Egeo 16 all'Associazione Fablab Torino, dal martedì al sabato dalle ore 16:00 alle ore 00:00.
In particolari circostanze potranno essere concesse deroghe agli orari sopra citati

## 2. Macchine

**2.1** Officine Innesto fornisce agli associati di Fablab Torino la possibilità di usare le macchine [2] di sua proprietà, a patto che questi:

*   Abbiano seguito i corsi introduttivi erogati gratuitamente e/o a pagamento dall'associazione su base mensile per l'uso delle stesse

*   Contribuiscano con il numero di crediti necessario all'affitto delle macchine, attraverso Labadmin o contando i crediti “a mano”

**2.2** L’Associazione Fablab Torino ha acquistato negli anni alcune macchine[3]. Anch’esse soggiaciono al sistema dei crediti (come specificato in 3.1: "I crediti sono emessi e pagati all’Associazione Fablab Torino")

## 3. Crediti e tessera

**3.1** I crediti possono essere acquistati online o rivolgendosi ad un membro del Direttivo del Fablab, che avrà cura di aggiornarli sul sistema Labadmin. Alcune attività possono altresì - a discrezione del direttivo - far guadagnare crediti. I crediti sono emessi e pagati all’Associazione Fablab Torino.

**3.2** La tessera veicola gli accessi e i privilegi dello spazio. Con la tessera si può accedere in determinati orari e in determinati luoghi, o attivare determinate macchine. I membri del direttivo ed alcune altre figure preposte posso attivare (o disattivare) la tessera.

## 4. Communities

**4.1** Una Community é un gruppo di 3 o più persone che si incontra almeno una volta al mese al Fablab.
Ogni community:

* deve avere un referente che aggiorna il direttivo mensilmente sulle attività della stessa, e sugli appuntamenti, oltre aggiornare il Social  Media Strategist del Fablab per raccontare la community.

* deve avere una pagina [nella sezione communities del sito fablab torino](http://fablabtorino.org/communities/)

* deve realizzare con frequenza trimestrale un progetto documentato per il Fablab, e postato nella [sezione progetti](http://fablabtorino.org/progetti/) del sito Fablab Torino.

Ogni community ha diritto a 30 crediti/mese per la produzione dei progetti della community. I crediti vengono assegnati ad una tessera community o al coordinatore della stessa. I numero dei crediti può variare a seconda del progetto.

Ogni community deve lasciare lo spazio in modo consono alla fine di una serata o di un giorno di lavoro o incontro.

**I membri di una community di Fablab Torino non devono essere necessariamente associati, ma i partecipanti alla community non associati non potranno usare gli strumenti del Fablab perché non coperti da assicurazione.**

Ogni Community può organizzare workshop a pagamento all’interno del Fablab 1 volta ogni tre mesi senza sostenere dei costi di affitto degli spazi

## 5. Spazi e Attività Formative

**5.1** Il Fablab Torino - con o senza il supporto di Officine Innesto - organizza diverse attività formative durante l’anno, quali:

**5.1.1** Corsi “Hello World”, gratuiti per gli associati. Corsi di introduzione all’utilizzo di un macchinario, obbligatori per poter operarlo in completa autonomia

**5.1.2**  Corsi a pagamento organizzati dal Fablab Torino in orario Fablab

**5.1.2.1** I Corsi a pagamento sono organizzati da iscritti all’associazione e rivolti esclusivamente ad altri utenti.

**5.1.2.3** Per ospitare il corso, l’Associazione Fablab trattiene tra il 40% ed il 50% del ricavo generato dal percorso formativo a seconda dell'uso degli spazi / macchine / durate ecc...

**5.1.3** Corsi a pagamento organizzati da Officine.

**5.1.3.1** Officine Innesto organizza spesso workshop aperti a tutti (anche ai non iscritti all’associazione).

**5.1.3.2** Questi workshop possono tenersi in orario Fablab (compatibilmente con le attività delle community e di altri workshop) o nel fine settimana.

**5.1.3.3** Gli utenti Fablab ricevono sconti per questi corsi.

**5.2** Officine Innesto affitta gli spazi a privati per percorsi formativi ad hoc. Scrivere a **info@officine.cc** per avere quotazioni o corsi.

## 6 Malversazioni

**6.1** Il Direttivo del Fablab si arroga il diritto di annullare la tessera (l’accesso, l’uso di una specifica macchina) ad uno specifico utente.

**6.2** Il Direttivo del Fablab si arroga il diritto di espellere dall’Associazione un utente fornendo opportune insindacabili motivazioni

**6.3** Officine Innesto detiene, in quanto affittuario dei locali, il punto 6.1  

[1] Gli spazi sono quelli dell'ingresso, l'androne e l'aula didattica. Il Fablab Pro non é uno spazio accessibile agli associati, se non previa comunicazione dettata da lavorazioni specifiche (i.e. l'automazione della fresa)

[2] Le macchine sono
    - Matilda, macchina al taglio laser
    - Fresa a controllo numerico presso Fablab Pro
    - Materia 101

[3] Le macchine sono:
Roland Modela MDX40
Roland Vynil Cutter GX24
La stampante 3D Kossel
Stampanti o pezzi delle stesse donate all’associazione da utenti

Per qualunque domanda in merito al regolamento scrivete a direttivo@fablabtorino.org o fate una Pull Request [qui](https://github.com/FablabTorino/fablabtorino-site/blob/gh-pages/_posts/2018-01-03-Fabregolamento.md)
